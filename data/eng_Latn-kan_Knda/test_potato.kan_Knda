ಆಲೂಗಡ್ಡೆ
ಆಲೂಗಡ್ಡೆ ಉತ್ತರ ಕರ್ನಾಟಕದ ಧಾರವಾಡ ಮತ್ತು ಬೆಳಗಾವಿ ಜಿಲ್ಲೆಗಳಲ್ಲಿ ಮುಖ್ಯವಾದ ತರಕಾರಿ ಬೆಳೆಯಾಗಿ ಮುಂಗಾರು ಹಂಗಾಮಿನಲ್ಲಿ ಬೆಳೆಯಲಾಗುತ್ತದೆ. ಈ ಬೆಳೆಯನ್ನು ಫಲವತ್ತಾದ ಕಪ್ಪು ಹಾಗೂ ಮರಳು ಮಿಶ್ರಿತ ನೀರು ಬಸಿದು ಹೋಗುವಂತಹ ಮಣ್ಣಿನಲ್ಲಿ ಬೆಳೆಯುವುದು ಸೂಕ್ತ. ಸವಳು ಮತ್ತು ಜೌಗು ಪ್ರದೇಶಗಳಲ್ಲಿ ಈ ಬೆಳೆಯನ್ನು ಬೆಳೆಯುವುದು ಯೋಗ್ಯವಲ್ಲ. ಹಿಂದಿನ ವರ್ಷ ಟೊಮ್ಯಾಟೊ, ಬದನೆ, ಮೆಣಸಿನಕಾಯಿ ಹಾಗೂ ಹೊಗೆಸೊಪ್ಪು ಬೆಳೆಗಳನ್ನು ಬೆಳೆದ ಭೂಮಿಯಲ್ಲಿ ಆಲೂಗಡ್ಡೆ ಬೆಳೆಯಬಾರದು.
ಬೀಜದ ಗಡ್ಡೆಗಳನ್ನು ಆಯ್ದು ಮಾಡುವ ವಿಧಾನ (Method of selecting seed tubers)
ಪ್ರಮಾಣೀಕೃತ ಹಾಗೂ ರೋಗ ಮುಕ್ತ ಬೀಜದ ಗಡ್ಡೆಗಳನ್ನು ಬಿತ್ತನೆಗೆ ಆಯ್ದು ಮಾಡಬೇಕು. ಸುಪ್ತಾವಸ್ಥೆಯಲ್ಲಿ ಇರದ ಗಡ್ಡೆಗಳನ್ನು ಮಾತ್ರ ಬಿತ್ತನೆಗೆ ಉಪಯೋಗಿಸಬೇಕು. ದೊಡ್ಡದಾಗಿರುವ ಗಡ್ಡೆಗಳನ್ನು ಕತ್ತರಿಸಿ ಬಿತ್ತನೆಗೆ ಉಪಯೋಗಿಸಬಹುದು. ಕತ್ತರಿಸಿದ ಗಡ್ಡೆಗೆ ಕನಿಷ್ಟ ಎರಡು ಉಬ್ಬಿದ ಕಣ್ಣುಗಳು ಇರಬೇಕು ಹಾಗೂ ಕತ್ತರಿಸಿದ ಗಡ್ಡೆ 35-40 ಗ್ರಾಂ ತೂಕದಾಗಿರಬೇಕು.
ನಾಟಿ ಮಾಡುವುದು
ಭೂಮಿಯನ್ನು 2 ರಿಂದ 3 ಬಾರಿ ಆಳವಾಗಿ, ಹದವಾಗಿ ಉಳುಮೆ ಮಾಡಿ ಮಣ್ಣಿನಲ್ಲಿ ಶಿಫಾರಸು ಮಾಡಿದ ಪ್ರಮಾಣದ ಕೊಟ್ಟಿಗೆ ಗೊಬ್ಬರವನ್ನು ಹಾಕಿ ಚೆನ್ನಾಗಿ ಬೆರೆಸಬೇಕು. ನಾಟಿ ಮಾಡುವ ಬೀಜದ ಗಡ್ಡೆಗಳನ್ನು ಅಜೋಸ್ಪಿರಿಲ್ಲಂ, ರಂಜಕ ಕರಗಿಸುವ ಬ್ಯಾಕ್ಟೀರಿಯಾ ಜೈವಿಕ ಗೊಬ್ಬರ ಹಾಗೂ ಟ್ರೈಕೋಡರ್ಮಾ ದ್ರಾವಣದಲ್ಲಿ ಅದ್ದಿ ನಾಟಿಗೆ ಉಪಯೋಗಿಸಬೇಕು. 60 ಸೆಂ. ಮೀ. ಅಂತರದ ಜೋಡು ಹರಿ ಸಾಲುಗಳನ್ನು ಬಿಟ್ಟು, ಸಾಲಿನಲ್ಲಿ ಹಸಿರೆಲೆ ಗೊಬ್ಬರ ಹಾಗೂ ಎರೆಹುಳು ಗೊಬ್ಬರವನ್ನು ಹಾಕಿ ಮಣ್ಣಿನಲ್ಲಿ ಬೆರೆಸಬೇಕು. ಸಾಲಿನಲ್ಲಿ ಗಡ್ಡೆಗಳನ್ನು 20 ಸೆಂ.ಮೀ. ಅಂತರದಲ್ಲಿ ನಾಟಿ ಮಾಡಬೇಕು.
ಅಂತರ ಬೇಸಾಯ
ನಾಟಿ ಮಾಡಿದ 30 ಹಾಗೂ 45 ದಿನಗಳ ಅಂತರ ಬೇಸಾಯ ಮಾಡಿ ಬೆಳೆಗೆ ಮಕ್ಕೆರಿಸುವುದರಿಂದ ಕಳೆ ನಿಯಂತ್ರಣವಾಗಿ, ಗಡ್ಡೆಗಳ ಪ್ರಮಾಣ ಹೆಚ್ಚಾಗುವುದಲ್ಲದೆ, ಗಡ್ಡೆಗಳು ಹಸಿರು ಬಣ್ಣಕ್ಕೆ ತಿರುಗುವುದನ್ನು ತಡೆಗಟ್ಟಬಹುದು.
ಅಂತರ ಬೇಸಾಯದ ನಂತರ ಸಾಲಿನಲ್ಲಿ ಕಳೆ ತೆಗೆಯಬೇಕು.
ಪಂಚಗವ್ಯ ಮತ್ತು ಗೋಮೂತ್ರದ ಸಿಂಪರಣೆ (Panchagavya and cow urine spray)
ಆಲೂಗಡ್ಡೆಯಲಿ ಗಡ್ಡೆಯನ್ನು ನಾಟಿ ಮಾಡಿದ 30 ಮತ್ತು 45 ದಿನಗಳ ನಂತರ ಎರಡು ಬಾರಿ ಶೇ. 3 ರ ಪಂಚಗವ್ಯ ಹಾಗೂ ಶೇ. 10 ರ ಗೋಮೂತ್ರವನ್ನು ಎಲೆಗಳ ಮೇಲೆ ಸಿಂಪರಣೆ ಮಾಡಬೇಕು.
ಸಸ್ಯ ಸಂರಕ್ಷಣಾ ಕ್ರಮಗಳು
ಶೇ. 5 ರ ಬೇವಿನ ಬೀಜದ ಕಷಾಯ ಅಥವಾ 1 ಗ್ರಾಂ. ಮೆಟಾರೈಜಿಯಮ್ (ನೊಮೂರಿಯಾ) ರಿಲೆ ಪ್ರತಿ ಲೀಟರ್ ನೀರಿನಲ್ಲಿ ಬೆರೆಸಿ ಸಿಂಪರಣೆ ಮಾಡುವುದರಿಂದ ಎಲೆ ತಿನ್ನುವ ಕೀಟಗಳನ್ನು ನಿಯಂತ್ರಿಸಬಹುದು.
ಕುಡಿ ಕೊರಕ ಬಾಧೆ ನಿಯಂತ್ರಣಕ್ಕೆ ಬಾಗುತ್ತಿರುವಾ ಕುಡಿಗಳನ್ನು ಕತ್ತರಿಸಿ ನಾಶಪಡಿಸಬೇಕು ಹಾಗೂ . ಟ್ರೈಕೊಗ್ರಾಮಾ ಚೀಲೋನಿನ ತಾತ್ತಿ ಪರತಂತ್ರ ಜೀವಿಯನ್ನು ಪ್ರತಿ ಎಕರೆಗೆ 20000 ದಂತೆ 2-3 ಸಾರಿ ಬಿಡಬೇಕು
ಕೊಯ್ಲು ಮತ್ತು ಇಳುವರಿ
ಈ ಬೆಳೆಯು 75 ರಿಂದ 80 ದಿನಗಳಲ್ಲಿ ಕೊಯ್ಲಿಗೆ ಬರುವುದು. ಕಾಂಡ ಮತ್ತು ಎಲೆಗಳು ಹಳದಿ ಬಣ್ಣಕ್ಕೆ ತಿರುಗಿ ಒಣಗಲು ಪ್ರಾರಂಭವಾದಾಗ, ಮೇಲ್ಮೈದ ಗಡ್ಡೆಗಳನ್ನು ಕತ್ತರಿಸಿ 10 ದಿನಗಳ ನಂತರ ಗಡ್ಡೆಗಳನ್ನು ಭೂಮಿಯಿಂದ ತೆಗೆಯುವುದರಿಂದ ಗಡ್ಡೆಗಳ ಜರ್ಮ ದಪ್ಪವಾಗಿ ಅವು ಹೆಚ್ಚುವದಿನ ಶೇಖರಣೆ ಮಾಡಲು ಸಹಾಯಕಾರಿಯಾಗುವುದು. ಮಣ್ಣಿನ ತೇವಾಂಶ ಸೊಡಿಗೊಂಡ ಗಡ್ಡೆಗಳಿಗೆ ಪೆಟ್ಟು ಬೀಳದಂತೆ ಅಗು ತೆಗೆಯಬೇಕು. ಆಗಿದ ಗಡ್ಡೆಗಳನ್ನು ಚೆನ್ನಾಗಿ ಗಾಳಿಯಾಡುವ ಒಣ ಪ್ರದೇಶಗಳಲ್ಲಿ 10-15 ದಿನ ಹರಡಬೇಕು. ಕೊಯ್ಲು ಮಾಡಿದ ಆಲೂಗಡ್ಡೆಗಳನ್ನು ಶೇಖರಣೆ ಮಾಡಲು ಅದರ ಎಲೆಗಳಿಂದ ಮುಚ್ಚಬಾರದು.
ಇಳುವರಿ (ಪ್ರತಿ ಎಕರೆಗೆ) (Yield (per acre))
ಮಳೆಯಾಶ್ರಿತ ಬೆಳೆ : 2 ಟನ್